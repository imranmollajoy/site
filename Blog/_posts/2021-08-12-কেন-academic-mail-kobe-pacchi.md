---
layout: post
title: কেন "Academic mail kobe pacchi"?
category: Random
date: 2021-08-12T05:39:33.313Z
img: /img/uploads/because.jpg
excerpt: প্রতিদিন Academic mail kobe pacchi লেখি কেন? কি কারণ?
---
## নাটকীয় সূচনা



দীর্ঘ এক যুগেরও বেশি সময় ধরে পড়াশুনা করছি।  এই বিশাল সময়টুকুতে বেশ কিছু শিক্ষাপ্রতিষ্ঠানে গিয়েছি, থেকেছি। অনেক কিছু শিখেছি, সরকারের দেয়া বইয়ের বাইরের জিনিসও ('জিনিস' এর বদলে অন্য কোনো শব্দ ব্যবহার করা উচিত ছিল), রাজনীতি। না, মূলধারার রাজনীতি না, প্রাতিষ্ঠানিক রাজনীতি। প্রাতিষ্ঠানিক রাজনীতিকে আবার ছাত্ররাজনীতি যেন কেউ ভেবে না বসে। 

যদিও "প্রাতিষ্ঠানিক রাজনীতি" শব্দটি বেমানান, কারণ রাজনীতি সম্পূর্ন ভিন্ন একটি বিষয়, কিন্তু এর থেকে ভালো মানের "টার্ম" খুঁজে পেলাম না। 
যাই হোক, প্রাতিষ্ঠানিক রাজনীতির মূলমন্ত্র হচ্ছে-'বলবো কিন্তু করবো না'। হ্যাঁ, মূলধারার রাজনীতির মূলমন্ত্রের সাথে এর মিল আছে, পার্থক্য হলো মূলধারার রাজনীতিবিদের কথা জনগন বিশ্বাস করে না।  





## প্রাতিষ্ঠানিক রাজনীতি কেমন?

### "ইনকেস,যদি" কারো এটি সম্পর্কে ধারণা না থাকে (সেক্ষেত্রে তারা খুবই ভাগ্যবান/বতী)



আশ্বাস দেয়া হয়। "তোমরা এইটা পাবা, শীঘ্রই পাবা, চিন্তা নিও না।" সবাই হাসিমুখে শুনে। মস্তিষ্ক থেকে ডোপামিন বের হয়, ভালো লাগার অনুভূতি জাগে। কিছুদিন পর শোনা যায়,"অমুক একটা সমস্যা হয়েছে, কিছুদিন পর পেয়ে যাবা, টেনশন নেয়ার কিছু নাই"। সবাই একটু আশাহত হয়, কিন্তু কি আর করা, সবুরে 'জিনিস' মেলে। আরো কিছুদিন পার হলে," হবে, এই তো আর কয়েকদিন। আর কয়েকটা সাইন হলেই হয়ে যাবে"। এরপর দিন কেটে যায়। মাঝেমাঝে হয়তো কারো কারো মনে প্রশ্ন ওঠে। "ঐটা কই? অইবে না?" নিজেদের ভিতর হালকা আলোচনা হয়। পুরো সিস্টেমের ফাঁকফোকর নিয়েও অল্প কথা হয়। এরপর হয় দেশে চলমান উত্তাল কোনো ইস্যু , নাহয় ক্রিস গেইলের অতিমানবীয় ইনিংস আলোচনায় চলে আসে। 'ঐটা' ধীরে ধীরে  সবার স্মৃতির 'ওয়াচ লেটার'-এ চলে যায়। পরে দেখব, কিন্তু আর দেখা হয় না।




## চিল্লানো 



এবার আসল আলোচনায় আসি।  আমি কেন এত একাডেমিক মেইল নিয়ে পড়ে আছি? প্রতিদিন নিয়ম করে "Academic mail kobe pacchi" লিখে গ্রুপে দেই কেন? এটি দিয়ে জীবনে আমূল পরিবর্তন আসবে কী? আমি একজন স্টুপিড লিটল হোয়াইনিং এটেনশন সিকার কী?


এটেনশন পেতে কার না ভালো লাগে! না, এটেনশন সিকিং ভালো লাগলেও "Academic mail kobe pacchi" এটি আমি একারণে দেইনা। একাডেমিক মেইল দিয়ে জীবনে আমূল পরিবর্তন আনাও সম্ভব না। 
আমি দেই একারণে যেন কেউ ভুলে না যায় আমাদের কোনো একটি বিষয়ে আশ্বাস দেয়া হয়েছিল। বাস্তবায়িত হলে তো খুবই ভালো, না হলে আমি বলতে পারব, হেহে মনু দেখো, বলছেলাম, পাবা না। 


অতীতে অনেকবার প্রাতিষ্ঠানিক রাজনীতির শিকার হয়েছি। সেই দাগ শুকায়নাই। সেজন্য ট্রমায় থাকি। অবচেতন মন ভাবে, পাবি না ব্যাটা, পাবি না। হবে না। 
যদিও আমি বিশ্বাস করি আমাদের বিশ্ববিদ্যালয় অন্য সব প্রতিষ্ঠানের মতো নয়। সব আশ্বাস বাস্তবায়িত হবে, আমি বিশ্বাস করি, আশা রাখি।



## শেষ কথা
সব আশ্বাসই ভাঙ্গা হয় কী? অবশ্যই না। কিছু কিছু আশ্বাস বাস্তবায়িত হয়, হয়েছে।
আমার সমস্যা কি? আমার সমস্যা হলো, যেগুলো বাস্তবায়িত করা হবে না, সে আশ্বাসগুলো দেয়া হয় কেন?











